# Foodomatic

Case for Foodomatic

Gruppen har et ønske om å utvikle en app som kan være til stor nytte for mange. Det er en app hvor målet er å danne en oversikt over hva man eier av mangfoldige matvarer og andre ingredienser på kjøkkenet. Der appen kan benyttes uansett hvor man er, for å både få en oversikt over hva man allerede eier og komme med forslag til hva man skal kjøpe inn til neste handlerunde. Det vil da være mulighet for å lage handleliste i appen.
Ut ifra hva du allerede har på kjøkkenet kan du få forslag til matretter, desserter og lignende ut ifra ingredienser du har. Det vil også komme forslag til ting du kan lage som mangler få ingredienser. Data kan registreres manuelt og ved hjelp av strekkoder som skannes inn med mobilkamera. Det kan også hentes inn data fra handlelisten man har kjøpt inn varer med.

Det vil også være mulighet for å føre opp utløpsdato på varene, så appen kan både varsle når ting er på vei å gå ut, men også prioritere disse varene i forslag når det nærmer seg utløpsdato. Dette fører til mindre matsvinn, som er sett på som et problem i dagens samfunn. For å finne matoppskrifter ut ifra hva som allerede er på kjøkkenet er det mulig å bruke hyllevare som allerede finnes, for eksempel IBM Watson.
Appen skal ytterlige hjelpe med økonomien, med tanke på at man bruker mat man allerede har istedenfor å kjøpe mer. 

I det tilfelle at man både har inventar i eget hus og for eksempel på hytten, kan disse settes opp separat på appen, hvor man kan lett bytte mellom hvilket inventar man vil få oversikt over. Til slutt vil appen tilby en mulighet hvor man kan planlegge måltidene gjennom uken, slik at man kan få en oversikt, og benytte seg av færre handleturer i løpet av en uke. 
Dette flettes sammen i en app som skal være brukervennlig med bruk av et moderne frontend-rammeverk slik som React Native.

Utover dette er det i senere tid mulighet for å videreutvikle appen slik at man kan ha flere rom, for eksempel badet eller vaskerommet hvor det også er mange artikler du innimellom trenger å handle inn og er greit å ha oversikt over. Eventuelt kan man vurdere i videre utvikling å gjøre et samarbeid med butikker som plukker varene for deg eller leverer på døren for å gjøre handelen enda lettere. En annen ting som er mulig å tenke på i videre utvikling er å bruke kunde-skanner i butikk for å legge inn varer.

Tech stack:

Frontend:

-Expo for å utvikle cross platform (Android og IOS).

-Android Studio emulator for å kjøre app gjennom expo lokalt
	
-Expo go for å teste IOS
	
-React Native (Javascript)

Backend (API/DB):

-Typescript med node.js
	
-VPS på Heroku
	
-Firebase for brukerautentisering
  
Database: MongoDB


